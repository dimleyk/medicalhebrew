
איילת שלום,
 
כידוע - ב 90% מהחולים עם סרטן ריאה יש היסטוריה של עישון. נכון שלא בכל מעשן יתפתח סרטן ריאה.
 
בעולם מתקיימים כיום סקרים לגילוי מוקדם לסרטן ריאה במסגרת עבודות קליניות. הסקר מתבצע באמצעות בדיקת CT במינון קרינה נמוך, בד''כ אחת לשנה. מופנים לסקר אנשים בסיכון - מגיל 40-50 שנה, עישון של 10 שנות קופסא לפחות (קופסא ליום , 10 שנים). גילוי המחלה בשלב מוקדם בו היא מוגבלת לריאה בלבד (ובד''כ ללא תסמינים) מעלה מאוד את הסיכוי להרפא ממנה על ידי ניתוח. 
 
המלצה: נכון, להפסיק לעשן.
            אם את בקבוצת סיכון, שווה אולי להצטרף לאחד מהסקרים שנעשים בארץ,  התייעצי עם רופא הריאות במקום מגורייך.
 
בהצלחה, דר' עוזי יזהר

