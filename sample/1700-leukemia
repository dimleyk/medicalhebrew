
גלי שלום. השילוב של טרומבוציטים גבוהים ומוטציה חיובית ל- JAK-2 מעידם על מחלה מילופרוליפרטיבית. לא נתת את מדדי ס.ד המלאים אך ככל הנראה לפי התאור שלך מדובר בטרומבוציטוזיס ראשונית ( Essential thrombocytosis ). הכאבים בצד שמאל מחשידים שיתכן והטחול מוגדל. גם הירידה במשקל ו- LDH גבוה יכולים להיות קשורים לעניין. אין קשר לליפוסרקומה.
יש ככל הנראה קשר בין התחושות שלך בשנה האחרונה והמחלה המילופרוליפרטיבית. במידה ויוחלט על מתן טיפול יש סיכוי שזה ישפר חלק מהסימפטומים. יש מקום גם לשקול בדיקת מח עצם כחלק מהברור. כל המטולוג שתלכי אליו מיומן לטפל בבעייה זו. בכל מקרה המדור הזה לא ממליץ על מומחים מסוימים. בברכה, דר' איתי לוי
