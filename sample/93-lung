
ינאי שלום,
 
חזה סנדלרים (פקטוס אקסקווטום) הינו פגם התפתחותי במבנה השלדי של בית החזה. קיימות דרגות חומרה שונות, ובהתאם גם הסימפטומים. בחלק מהמקרים מדובר בפגם אסטטי בלבד ובחלק מהמיקרים קיימות תלונות הקשורות למערכת הנשימה או הלב.
טיפול בחזה סנדלרים יכול להעשות בגילים שונים - תלוי בסוג התיקון.
בשנים האחרונות נפוץ ניתוח לתיקון הפגם בדרך פחות פולשנית. מדובר בבר ממתכת המושחל מתחת לעצם השקועה, הרמתה על ידי המוט מתכת, וקיבוע המוט לתקופה של שלוש שנים, ולאחר מכן הוצאתו. ניתוח זה אידאלי לביצוע בגילים 14-16. קיים גם ניתוח פתוח, גדול יותר בהיקפו, אותו ניתן לבצע בכל גיל אבל אולי עדיף בסוף תהליך הגדילה.
 
אם ברצונך לעבור את אחד הניתוחים, מציע לך לפנות לאחד ממנתחי החזה בארץ. יש לבדוק אותך על מנת לקבוע אם קיימת הוראה לניתוח, ואם כן לראות מהו הניתוח המתאים לך.
 
בברכה, דר' עוזי יזהר
