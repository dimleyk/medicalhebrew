
עודד שלום,
 
מהממצאים אותם אתה מתאר יש חשד גבוה שמדובר בגידול בריאה. כמובן שחייבים לראות את הבדיקות כולל בדיקת הCT ובדיקת הPET לפני שמתחייבים על אבחנה. 
1. ברור היסטופתולוגי - הכוונה לביופסיה. לא תמיד חייבים לבצע אותה. אם החשד שמדובר בגידול ראשוני של הריאה, והגידול מוגבל לריאה בלבד ואין קליטה פתולוגית במקומות אחרים, והחולה יכול לעבור ניתוח - ניתן להתקדם ישר לניתוח ולאשר את האבחנה בזמן הניתוח.
2. אם אכן מדובר בגידול ראשוני (ולא גרורה ממקור אחר) בגודל 1.7 סמ' ואין עדות לגידול במקומות אחרים מדובר בשלב ראשוני של המחלה בו ניתוח יניב את התוצאות הטובות ביותר לטווח רחוק.
3.ממליץ להיוועץ ברופא שהוא מנתח חזה. ניתן יהיה לקבל הערכה לגבי מהות הגוש והאפשרות לנתח את אימך אם אכן מדובר בגידול ראשוני (בהנחה שאין מחלות רקע שמונעות ממנה לעבור ניתוח). הגיל כשלעצמו אינו מהווה מיגבלה בתהליך קבלת ההחלטות.
