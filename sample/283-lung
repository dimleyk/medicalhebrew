
עינב שלום,
 
לצערי, ולצערם של רופאים רבים, היה בפרסום, בצורה שבוצע, חוסר דיוק רב, והדבר יצר בלבול עצום בקרב מטופלים, אשליות מיותרות, וחבל שכך.
 
ככלל - גידול ראשוני של הריאה, אם מוגבל רק לריאה ואין עדות לגרורות - הטיפול הכירורגי הוא טיפול הבחירה אלא אם כן יש הוראת נגד לניתוח כיון שהחולה אינו מסוגל להנתח.
 
הקרנה - היא טיפול מקומי בגידולים. בריאה או בכל איבר אחר. 
 במהלך השנים חלו תמורות טכנולוגיות המאפשרות לייעל טיפול זה. יש להקרנה מקום נכבד ברפואה, כמובן במקרים המתאימים. היא אינה באה להחליף טיפול כירורגי במידה ויש אפשרות לבצע אותו. בסרטן ריאה, במידה ומוגבל לריאה, טיפול ניתוחי הינו הטיפול העדיף.
 
ההחלטה על הטיפול המתאים לחולה נעשית על ידי צוות של רופאים והיא קשורה בסוג המחלה, היקפה, קיומם של גרורות, מחלות הרקע של החולה ויכולתו לעמוד בטיפול המוצע.
 
מכשירי הקרנה מתקדמים נמצאים בכל המכונים האונקולוגים בארץ והם בשימוש מספר שנים. 
 
בברכה,
 
דר' עוזי יזהר
