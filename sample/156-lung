
שלום דנה , 
VATS היא שיטה בה משתמשים להרחקת חלק מהנגעים הריאתיים . 
לעיתים מדובר בכריתת הנגע בלבד ולעתים מדובר בכריתת כל האונה - תלוי בטיב הנגע , מצב החולה ועוד נתונים . 
הניתוח מאופיין בהחלמה מהירה יותר מניתוח פתוח וצלקת קטנה יותר אך אין זה הופך אותו בהכרח לניתוח קל או נטול סיבוכים . חלק מניתוחי ה VATS הינם מורכבים מאוד בעיקר כאשר מדובר במטופל בסיכון גבוה ובפרט עם מטופל עם מחלת ריאה או לב כרוניים .
חשוב לזכור כי הניתוח מתבצע בהרדמה כללית על כל המשתמע מכך . 
לסיכום , ממליץ לך להתייעץ עם המנתח המכיר את הרקע הרפואי של אביך ואת הניתוח המתוכנן לגבי סיכויים וסיכונים בניתוח .
בהצלחה 
ד"ר קרמר 
 

