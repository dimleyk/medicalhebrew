
שירי שלום,
 
לא מדובר בניתוח. הכוונה היא להכניס טלק (מהול בנוזל צלול או כאבקה) לתוך החלל סביב לריאה בו מצטברים הנוזלים. הטלק גורם לתגובה דלקתית בתוך החלל ויצירת הדבקויות בין קרום הריאה לדופן בית החזה. בצורה זו ניתן לעיתים למנוע הצטברות הנוזל בחלל זה והקושי הנשימתי המתלווה לכך. הפעולה אינה מתאימה לכל חולה, וחייבים להתקיים מספר תנאים שיאפרו את סיכויי ההצלחה של פעולה זו. תופעות הלוואי אינן רבות וכוללות כאב או חום שחולף. מדובר בפעולה שמטרתה להקל על הקושי הנשימתי של החולה ואינה אמורה לטפל במחלה הגידולית.
בכל מקרה ממליץ כמובן לדבר עם הרופאים המטפלים.
 
בברכה, דר' עוזי יזהר
