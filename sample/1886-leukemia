
רוני שלום. מה הכוונה M.S ?
לגבי התאור שלך- לא בהכרח יש קשר בין דימום מהחניכיים( שיכול לבטא דלקת), מחזור ודם טרי בצואה. אבל בהנחה שמה שאת מתארת יכול להיות גם ביטוי להפרעת דמם , בשלב ראשון מומלץ לבדוק תפקודי הקרישה וזמן דימום ולהמשיך את הברור בהתאם לתוצאה הראשונית.
הטרומבוציטים הגבוהים יכולים להיות תגובה לחסר ברזל, מחלה דלקתית או גידולית ( CRP גבוה) או ביטוי לבעיה ראשונית של מח העצם. טרומבוציטים גבוהים לא בהכרח מונעים דימום מפני שלמערכת הקרישה יש מספר זרועות ובמידה ויש בעיה באחת מהן זה יכול לגרום לדמם. כמו כן,גם במספר תקין של טרומבוציטים לא תמיד התפקוד שלהם תקין.
נתתי לך מספיק חומר למחשבה. הכי חשוב שתפני לרופא המשפחה בהקדם לצורך ברור.
בברכה, דר' איתי לוי
