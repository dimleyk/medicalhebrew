
שלום,
לאחר האבחנה של גידול ממאיר בריאה יש להעריך את מידת התפשטותו, או במילים אחרות את דרוג המחלה. ניתוח מתאים רק לאותם חולים בהם הגידול מוגבל לריאה עצמה ללא עדות לגרורות. הופעת גרורות מעידה על שלב מתקדם יותר של המחלה, וכמובן פרוגנוזה פחות טובה. ניתוח בשלב זה אינו טיפול הבחירה. 
טיפול כימי, דוגמת מה שאביך מקבל, או בשילוב עם טיפול הקרנתי, מטרתו לטפל בגידול. במרבית המקרים קשה למגר את המחלה עם טיפול זה בלבד. טיפול זה יכול להאריך חיים או לשפר את איכותם עד שלב מסוים. 
בכל מקרה רצוי וכדאי לדבר עם הרופא המטפל שיסביר על מידת התפשטות הגידול, ועל המטרות הטיפוליות אותן רוצים להשיג. 
