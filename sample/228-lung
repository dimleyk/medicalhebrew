
רחלי שלום , 
 
כ 85% מגידולי הריאה הממאירים הם מסוג "תאים שאינם קטנים " וכ  15% מגידולי הריאה מסוג "תאים קטנים" .
שני סוגי סרטן הריאה נחשבים כמחלה קשה לריפוי . 
 
קיימים מספר הבדלים בין סוגי הסרטן השונים אך ההבדל המהותי ביותר הוא דרך הטיפול במחלה.
בסרטן תאים קטנים , הטיפול ( כמעט תמיד ) הוא בעיקרו כימוטרפיה והקרנות .
בסרטן  "תאים שאינם קטנים " , הדרך הכמעט יחידה לריפוי היא כריתה ניתוחית , לעתים בתוספת של כימוטרפיה והקרנות , לפני או אחרי הניתוח.
 
בנוגע לשאלתך השניה: נהוג לחלק את דרגת המחלה על פי שלבים מ1 עד 4  : 
הדירוג מורכב מגודל הגידול , מעורבות בלוטות הלימפה ונוכחות גרורות .
שלב 1 - מחלה ממוקמת ( גילוי מוקדם  ) , שלב 4 - מחלה גרורתית ( כלומר מפושטת ) .
בד"כ בשלבים 1 ו 2 ההמלצה היא לכריתה ניתוחית . בשלבים מאוחרים יותר , יש שאלה של טיפול משולב או טיפול אונקולוגי בלבד.
 
באופן ספציפי לשאלתך, ניתן לנתח גידולים בגודל 5.7 ס"מ במידה ואין מעורבות בלוטות לימפה ונשללו גרורות מרוחקות . יש כמובן לקחת בחשבון את גיל המטופל , מצבו הרפואי בעיקר בשאלת יכולתו לסבול את סוג הניתוח המיועד .
זוהי שאלה מורכבת המחייבת התייעצות עם כירורג חזה מומחה ומנוסה בתחום .
בהצלחה
