
דניאלה שלום  
 
המקרה שלך נקרא בשפה הרפואית "פנאומוטורקס ספונטני "  או "חזה אויר עצמוני ".
באופן כללי , התופעה שכיחה יותר אצל גברים אך גם נשים סובלות לעיתים מבעיה זו .
 
הטיפול במקרה זה הוא נקז , כפי שעברת , בבית החולים . הריאה יודעת  לרפא את "החור" שהוא בעצם קרע קטן באחת מהבועיות האמפיזמטיות , הקיימות בריאתך .
 
אנסה לענות על שאלותייך : 
האם זה מסוכן  ?  - זה מצב שיכול להיות מסוכן , אך כפי שהתנסית כבר , קיים טיפול יעיל שפותר את הבעיה .
חייב לעבור ניתוח ?  - אנו ממליצים על ניתוח לאחר שני אירועים של פנאמוטורקס או פעם אחת בכל צד . מטרת הניתוח - מניעת מקרים דומים בעתיד .
 
האם אפשר להמשיך אורח חיים רגיל ?  - כן . התייעצי עם רופאייך במידה ואת חושבת לצלול או לטוס .
מאוד מומלץ להמנע מעישון . 
לסיכום : מדובר בבעיה שיש לה פתרון יעיל ולפיכך יש מקום להתעודד .
 
בברכה ,
ד"ר קרמר
