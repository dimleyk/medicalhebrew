
שלום רב. נכון שבתלסמיה בד"כ אין צורך במתן ברזל ולפעמים זה אף יכול להזיק עקב עלייה במאגרי הברזל. יחד עם זה לפעמים גם בתלסמיה האנמיה יכולה להחמיר על ידי חסר ברזל, במיוחד בנשים צעירות עם מחזור. בנסיבות אלה טיפול בברזל יכול לשפר את רמת ההמוגלובין. לגבי הערכים שלך, הם אינם חד משמעיים. פריטין בערך התחתון של הנורמה מחשיד שיתכן שיש חסר קל של ברזל במאגרים למרות רמת ברזל תקינה. מציע לחזור על הבדיקה בתנאי צום מוחלט וכולל גם רמת טרנספירין. אם רמת הפריטין נמוכה ורמת הברזל לא גבוהה, יש מקום לנסות לתת תקופה מסוימת טיפול בברזל.בברכה, דר' איתי לוי
