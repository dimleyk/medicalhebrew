
דפנה שלום. אין לי ספק שתוכלי למצוא מידע רב דרך האינטרנט. תכניסי את הערך " WALDENSTRUM MACROGLOBULINEMIA ". ככלל מדובר בממאירות נדירה יחסית של תאים הנקראים לימפופלסמובלסטים שמקורם במח העצם. התאים מפרישים נוגדן מסוג IGM. כאשר הנוגדן מופרש בכמות גדולה לדם הוא יכול לגרום לתסמונת של צמיגות יתר. המחלה מלווה גם במקרים רבים בהגדלת בלוטות לימפה טחול וכבד. מדובר במחלה עם דרגת ממאירות נמוכה, לכן כל עוד החולה לא סובל מתסמינים אין צורך בטיפול. ברקע שמופיעים תסמינים יש צורך בטיפול. הטיפול גורם לנסיגת המחלה, אך אין החלמה מוחלטת ואחרי מספר שנים יש נטייה לחזרה.
בברכה, דר' איתי לוי
