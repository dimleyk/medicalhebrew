
שרית שלום,
 
כמובן, אין טוב ממראה עיניים.  כרופאים אנו תמיד מעונינים לראות את הבדיקה ולא רק לקרוא את תשובות המפענח.
 
בכל מקרה - אם להסתמך על התשובה בלבד (ועוד תרגום), ואם אכן הרדיולוג חושב שמדובר בציסטה שמקורה בבלוטת הטימוס וזה גודלה - לא רואה מקום לבהילות. בגודל זה אלו ציסטות שפירות בד''כ ומעקב של מספר חודשים נראה לי סביר בהחלט.
 
כאמור - תשובתי מסויגת כיון שהבדיקה לא ברשותי. שווה רק שמבין עניין יראה את הבדיקה ויסכים עם האבחנה. את הבדיקות שהומלץ תוכלי לעשות בארץ בהמשך.
 
 
בברכה,   דר' עוזי יזהר 
