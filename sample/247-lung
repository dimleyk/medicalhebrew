
שלום רב,
 
גידולי ריאה ראשוניים מתחלקים לשתי קבוצות עיקריות: Non Smakk Cell Lung Cancer (NASLC) and Small Cell Lung Cancer.  עם גילוי המחלה אצל אשתך הגידול היה גרורתי (דרגה 4). בשלב זה טיפול כימי או משולב עם טיפול הקרנתי בד''כ יכול להשפיע בצורה זו או אחרת על גודל הגידול אבל מאוד נדיר שניתן להגיע לריפוי מלא. ניתן להגיע או לעצירה או האטה בקצב הגידול. לעיתים חולים אינם מגיבים כצפוי ויש לשנות כיוון טיפולי. 
 
אתה חייב לדבר עם הרופאה המטפלת ולקבל הסבר מדויק על מידת התפשטות המחלה, ועל המשך הטיפול הצפוי. אין בידי פרטים אלו ולכן איני יכול לומר מהו העתיד הצפוי. צריך לזכור כי בשלב זה של המחלה הסיכוי להגיע לריפוי מלא וחיות לטווח רחוק הינם נמוכים מאוד. זהו מידע חשוב שהחולה ומשפחתו חייבים לדעת.
 
בברכה, עוזי יזהר
