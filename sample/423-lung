
יעל שלום,
 
מדובר בגידול ראשוני של הריאה שהינו גידול ממאיר. הוא אינו שכיח ומהווה פחות מחצי אחוז מכלל גידולי הריאה. מכיל מרכיבים של רקמת ריאה "פרימיטיבית" ומופיע לעיתים גם בילדים. לגידול מרכיבים תאיים של גידולים מסוג סרקומה ולכן קיימת לעיתים אבחנה מבדלת עם גידולים אחרים מסוג סרקומה. המונח biphasic  מעיד על מרכיביים תאים שונים בתוך רקמת הגידול. בד''כ הפתולוג יכול להגיע לאבחנה סופית של סוג הגידול. הפרוגנוזה תלויה בגודל הגידול ומידת התפשטותו. מידע זה יש לקבל מהרופאים המטפלים. 
יש לדבר עם הרופא המנתח והרופא האונקולוג על מידת התפשטות הגידול. בחלק מהמקרים ניתן טיפול כימי משלים. על הטיפול המסוים יש לדבר עם הרופא האונקולוג. 
